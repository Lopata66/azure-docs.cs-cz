---
title: Opětovná aktivace zakázaného předplatného Azure
description: Popisuje, kdy může být vaše předplatné Azure zakázané a jak ho můžete znovu aktivovat.
keywords: zakázané předplatné azure
author: bandersmsft
ms.reviewer: amberb
tags: billing
ms.service: cost-management-billing
ms.subservice: billing
ms.topic: how-to
ms.date: 11/17/2020
ms.author: banders
ms.openlocfilehash: cad3082981bcfc699bc230badf44e2ffc2e1bed3
ms.sourcegitcommit: c2dd51aeaec24cd18f2e4e77d268de5bcc89e4a7
ms.translationtype: HT
ms.contentlocale: cs-CZ
ms.lasthandoff: 11/18/2020
ms.locfileid: "94744421"
---
# <a name="reactivate-a-disabled-azure-subscription"></a>Opětovná aktivace zakázaného předplatného Azure

Vaše předplatné Azure se může zakázat z důvodu vypršení platnosti kreditu, dosažení limitu útraty, nesplaceného účtu, dosažení limitu na platební kartě nebo zrušení předplatného ze strany správce účtu. Podívejte se, jaký problém se vás týká, a pomocí postupu uvedeného v tomto článku předplatné znovu aktivujte.

## <a name="your-credit-is-expired"></a>Vypršela platnost vašeho kreditu

Registrací bezplatného účtu Azure získáte bezplatné zkušební předplatné, které nabízí 200 USD v kreditech Azure na 30 dnů a 12měsíční přístup k bezplatným službám. Po uplynutí 30 dnů Azure vaše předplatné zakáže. Vaše předplatné se zakáže, aby se vám neúčtovaly poplatky za využití nad rámec kreditů a bezplatných služeb zahrnutých ve vašem předplatném. Pokud chcete dále využívat služby Azure, musíte [předplatné upgradovat](upgrade-azure-subscription.md). I po upgradu bude vaše předplatné mít přístup k bezplatným službám na 12 měsíců. Bude se vám účtovat pouze využití nad rámec bezplatných služeb a zahrnutého množství.

## <a name="you-reached-your-spending-limit"></a>Dosažení limitu útraty

Předplatná Azure s kreditem, jako je bezplatná zkušební verze a Visual Studio Enterprise, mají limity útraty. To znamená, že služby můžete využívat až do zahrnutého kreditu. Když vaše využití dosáhne limitu útraty, Azure po zbývající část daného fakturačního období vaše předplatné zakáže. Vaše předplatné se zakáže, aby se vám neúčtovaly poplatky za využití nad rámec kreditů zahrnutých ve vašem předplatném. Pokud chcete odebrat limit útraty, přečtěte si téma věnované [odebrání limitu útraty](spending-limit.md#remove) v Centru účtů.

> [!NOTE]
> Pokud máte bezplatnou zkušební verzi a odeberete limit útraty, převede se vaše předplatné na konci bezplatné zkušební verze na individuální předplatné se sazbami platnými pro průběžné platby. Zbývající kredit vám zůstane po celých 30 dnů od vytvoření předplatného. Také budete mít 12měsíční přístup k bezplatným službám.

Pokud chcete monitorovat a spravovat fakturační aktivity pro Azure, projděte si téma [Plánování správy nákladů na Azure](../understand/plan-manage-costs.md).


## <a name="your-bill-is-past-due"></a>Váš účet je po splatnosti

Pokud chcete vyřešit zůstatek po splatnosti, přečtěte si téma [Řešení zůstatku po splatnosti u předplatného Azure po obdržení e-mailu z Azure](resolve-past-due-balance.md).

## <a name="the-bill-exceeds-your-credit-card-limit"></a>Účet překračuje limit vaší platební karty

Pokud chcete tento problém vyřešit, [přepněte na jinou platební kartu](change-credit-card.md). Případně pokud zastupujete firmu, můžete [přepnout na platby pomocí faktur](pay-by-invoice.md).

## <a name="the-subscription-was-accidentally-canceled"></a>Předplatné bylo omylem zrušeno

Pokud jste správce účtu a omylem jste zrušili individuální předplatné se sazbami platnými pro průběžné platby, můžete ho znovu aktivovat v Centru účtů.

1. Přihlaste se do [Centra účtů](https://account.windowsazure.com/Subscriptions).
1. Vyberte zrušené předplatné.
1. Klikněte na **Znovu aktivovat**.

    ![Snímek obrazovky s odkazy pro opětovnou aktivaci v pravém podokně](./media/subscription-disabled/reactivate-sub.png)

Pokud chcete znovu aktivovat předplatné jiného typu, [kontaktujte podporu](https://portal.azure.com/?#blade/Microsoft_Azure_Support/HelpAndSupportBlade).

## <a name="after-reactivation"></a>Po opětovné aktivaci

Po opětovné aktivaci předplatného může dojít ke zpoždění při vytváření nebo správě prostředků. Pokud zpoždění přesáhne 30 minut, požádejte o pomoc [podporu fakturace Azure](https://go.microsoft.com/fwlink/?linkid=2083458). Většina prostředků Azure se automaticky obnoví a nevyžaduje žádnou akci. Doporučujeme však zkontrolovat prostředky služeb Azure a restartovat ty, které se automaticky neobnoví.

## <a name="need-help-contact-us"></a>Potřebujete pomoc? Kontaktujte nás.

Pokud máte dotazy nebo potřebujete pomoc, [vytvořte žádost o podporu](https://go.microsoft.com/fwlink/?linkid=2083458).

## <a name="next-steps"></a>Další kroky
- Zjistěte, jak [naplánovat správu nákladů na Azure](../understand/plan-manage-costs.md).
