---
title: Úhrada předplatných Azure pomocí faktury
description: Tento článek popisuje, jak zaplatit předplatná Azure pomocí faktury.
author: bandersmsft
manager: jureid
tags: billing
ms.service: cost-management-billing
ms.workload: na
ms.tgt_pltfrm: na
ms.devlang: na
ms.topic: conceptual
ms.date: 08/23/2019
ms.author: banders
ms.openlocfilehash: a0f012145788d2d1d4935e10691859e5aaf71255
ms.sourcegitcommit: 67e9f4cc16f2cc6d8de99239b56cb87f3e9bff41
ms.translationtype: HT
ms.contentlocale: cs-CZ
ms.lasthandoff: 01/31/2020
ms.locfileid: "75994334"
---
# <a name="pay-for-your-azure-subscription-by-invoice"></a>Úhrada předplatných Azure pomocí faktury

Pokud přepnete na platby pomocí faktur, znamená to, že budete hradit faktury prostřednictvím šeku nebo bezhotovostního převodu do 30 dnů od jejich vystavení. Pokud chcete získat nárok na placení předplatného Azure pomocí faktur, odešlete žádost na podporu Azure. Po schválení vaší žádosti můžete přepnout na platby pomocí faktur (šekem nebo převodem) na webu[Azure Portal](https://portal.azure.com).

> [!IMPORTANT]
> * Platby pomocí faktur (šekem nebo bezhotovostním převodem) jsou dostupné jen pro podnikové účty.
> * Před přepnutím na tento způsob plateb je potřeba uhradit všechny nezaplacené poplatky.
> * Platby pomocí faktur se pro globální službu Azure v Číně v současnosti nepodporují.

## <a name="request-to-pay-by-invoice"></a>Podání žádosti o platby pomocí faktur

1. Přejděte na [Azure Portal](https://portal.azure.com) a odešlete žádost o podporu. Vyhledejte a vyberte **Nápověda a podpora**.

    ![Hledání možnosti Pomoc a podpora, portál Microsoft Azure](./media/pay-by-invoice/search-for-help-and-support.png)

2. Vyberte **Nová žádost o podporu**.

    ![Odkaz na novou žádost o podporu, obrazovka Pomoc a podpora, portál Microsoft Azure](./media/pay-by-invoice/help-and-support.png)

2. Jako **Typ problému** vyberte **Fakturace**. *Typ problému* představuje kategorii žádosti o podporu. Vyberte předplatné, které chcete hradit pomocí faktur, vyberte plán podpory a pak zvolte **Další**.

3. Jako **Typ problému** vyberte **Payment** (Platba). *Typ problému* představuje podkategorii žádosti o podporu.

4. Jako **Podtyp problému** vyberte **Přepnutí na platby pomocí faktur**.

5. Do pole **Podrobnosti** zadejte následující informace a potom vyberte **Další**.

         New or existing customer:
         If existing, current payment method:
         Order ID (requesting for invoice option):
         Account Admins Live ID (or Org ID) (should be company domain):
         Commerce Account ID:
         Company Name (as registered under VAT or Government Website):
         Company Address (as registered under VAT or Government Website):
         Company Website:
         Country:
         TAX ID/ VAT ID:
         Company Established on (Year):
         Any prior business with Microsoft:
         Contact Name:
         Contact Phone:
         Contact Email:
         Justification on why you prefer Invoice option over credit card:

         For cores increase, provide the following additional information:

         (Old quota) Existing Cores:
         (New quota) Requested cores:
         Specific region & series of Subscription:

    - Položky **Company name** (Název společnosti) a **Company address** (Adresa společnosti) by se měly shodovat s informacemi, které jste zadali v účtu Azure. Pokud chcete informace zobrazit nebo aktualizovat, přečtěte si téma [Změna informací o profilu účtu Azure](change-azure-account-profile.md).
    - Před schválením kreditního limitu je potřeba přidat na webu Azure Portal kontaktní údaje pro fakturaci. Mělo by se jednat o údaje oddělení závazků nebo financí vaší společnosti. Pokud chcete kontaktní údaje pro fakturaci aktualizovat, přejděte do [centra účtů Azure](https://account.azure.com/Profile).

6. Zkontrolujte své kontaktní informace a upřednostňovaný způsob kontaktování a potom vyberte **Vytvořit**.

Pokud bude nutné provést ověření kredibility vzhledem k potřebnému množství kreditů, pošleme vám žádost o ověření kredibility.

## <a name="switch-to-invoice-pay-checkwire-transfer"></a>Přepnutí na platby pomocí faktur (šekem nebo převodem)

Po schválení plateb můžete na platby pomocí faktur (šekem nebo převodem) přepnout na webu Azure Portal.

Pokud máte účet programu Microsoft Online Services, můžete své předplatné Azure přepnout na platby šekem nebo převodem. Pokud máte smlouvu se zákazníkem Microsoftu, můžete na platby šekem nebo převodem přepnout svůj fakturační profil. [Zjistěte, jak zkontrolovat typ vašeho účtu](#check-access-to-a-microsoft-customer-agreement).

### <a name="switch-azure-subscription-to-checkwire-transfer"></a>Přepnutí předplatného Azure na platby šekem nebo převodem

Pokud chcete přepnout předplatné Azure na platby pomocí faktur (šekem nebo převodem), postupujte podle kroků níže. *Po přepnutí na platby pomocí faktur není možné přepnout zpět na platby pomocí platební karty*.

1. Přejděte na web [Azure Portal](https://portal.azure.com) a přihlaste se jako správce účtu. Vyhledejte a vyberte možnost **Správa nákladů a fakturace**.

    ![Hledání možnosti Správa nákladů a fakturace, portál Microsoft Azure](./media/pay-by-invoice/search.png)

1. Vyberte předplatné, které chcete přepnout na platby pomocí faktur.
1. Vyberte **Způsoby platby**.
1. Na panelu příkazů vyberte tlačítko **Zaplatit fakturou**.

    ![Tlačítko Zaplatit fakturou, způsoby platby, portál Microsoft Azure](./media/pay-by-invoice/pay-by-invoice.png)

### <a name="switch-billing-profile-to-checkwire-transfer"></a>Přepnutí fakturačního profilu na platby šekem nebo převodem

Pokud chcete přepnout fakturační profil na platby šekem nebo převodem, postupujte podle kroků níže. Výchozí způsob platby pro určitý fakturační profil může změnit jen osoba, která provedla registraci v Azure.

1. Přejděte na [Azure Portal](https://portal.azure.com) a zobrazte vaše platební informace. Vyhledejte a vyberte možnost **Správa nákladů a fakturace**.
1. V nabídce vyberte **Fakturační profily**.

    ![Položka nabídky Fakturační profily, Správa nákladů a fakturace, portál Microsoft Azure](./media/pay-by-invoice/billing-profile.png)

1. Vyberte fakturační profil.
1. V nabídce **Fakturační profil** vyberte **Způsoby platby**.

   ![Položka nabídky Způsoby platby, Fakturační profily, Správa nákladů, portál Microsoft Azure](./media/pay-by-invoice/billing-profile-payment-methods.png)

1. Vyberte banner, který oznamuje, že máte nárok na platby šekem nebo převodem.

    ![Banner pro přepnutí na platby šekem nebo převodem, Způsoby platby, portál Microsoft Azure](./media/pay-by-invoice/customer-led-switch-to-invoice.png)

## <a name="check-access-to-a-microsoft-customer-agreement"></a>Kontrola přístupu k zákaznické smlouvě Microsoftu
[!INCLUDE [billing-check-mca](../../../includes/billing-check-mca.md)]

## <a name="need-help-contact-us"></a>Potřebujete pomoc? Kontaktujte nás.

Pokud máte dotazy nebo potřebujete pomoc, [vytvořte žádost o podporu](https://go.microsoft.com/fwlink/?linkid=2083458).

## <a name="next-steps"></a>Další kroky

- V případě potřeby aktualizujte své kontaktní údaje pro fakturaci v [centru účtů Azure](https://account.azure.com/Profile).
