---
title: Změna informací o profilu na účtu Azure
description: Článek vysvětluje, jak změnit profil a kontaktní e-mailovou adresu na účtu správce Azure.
author: genlin
ms.reviewer: dcscontentpm
tags: billing
ms.service: cost-management-billing
ms.topic: conceptual
ms.date: 02/12/2020
ms.author: banders
ms.custom: H1Hack27Feb2017
ms.openlocfilehash: 1a53dd6e6682d0237793c4afcdea25370f9cc17c
ms.sourcegitcommit: 0947111b263015136bca0e6ec5a8c570b3f700ff
ms.translationtype: HT
ms.contentlocale: cs-CZ
ms.lasthandoff: 03/24/2020
ms.locfileid: "79202977"
---
# <a name="change-the-profile-information-for-your-azure-account"></a>Změna informací o profilu na účtu Azure

Microsoft používá e-mailovou adresu v profilu správce účtu k zasílání důležitých oznámení o fakturaci a službách a doporučení týkající se účtu Azure. Doporučujeme zadat e-mailovou adresu, kterou pravidelně kontrolujete. Jako správce účtu můžete také profil aktualizovat a změnit v něm poštovní adresu a telefonní číslo pro daný účet.

Microsoft používá e-mailovou adresu v profilu uživatele účtu, který není správcem účtu, k zasílání oznámení o službách a doporučení týkajících se účtu. Všechna fakturační oznámení se odesílají správci účtu. Můžete také svůj profil aktualizovat a změnit v něm poštovní adresu a telefonní číslo, ale poštovní adresa ani telefonní číslo přiřazené k účtu se tím nezmění.

## <a name="change-your-profile-information"></a>Změna informací o profilu

1. Přihlaste se do [Centra účtů Azure](https://account.azure.com/subscriptions).
1. Vyberte tlačítko **Upravit podrobnosti** a pak aktualizujte informace o **profilu**.

   ![Příklad informací o profilu v Azure](./media/change-azure-account-profile/profile.png)

### <a name="send-notifications-to-an-additional-email-address"></a>Odesílání oznámení na další e-mailovou adresu

Můžete nastavit odesílání oznámení služeb a doporučení k účtu i na jinou e-mailovou adresu než na e-mailovou adresu správce účtu, která je přidružená k vašemu účtu. Na e-mailovou adresu správce účtu přicházejí důležitá oznámení týkající se všech předplatných v rámci daného účtu, včetně zpráv o fakturaci.

### <a name="change-the-account-administrators-email-address-in-your-profile"></a>Změna e-mailové adresy správce účtu ve vašem profilu

Správce účtu je osoba, která nastavila účet Azure a která dostává důležitá e-mailová oznámení týkající se všech předplatných v rámci účtu. Doporučujeme zadat kontaktní e-mailovou adresu, kterou pravidelně kontroluje správce účtu.

### <a name="update-your-sign-in-email-address"></a>Aktualizace přihlašovací e-mailové adresy

Při aktualizaci profilové e-mailové adresy nedojde k aktualizaci přihlašovací e-mailové adresy. Pokud chcete změnit přihlašovací e-mailovou adresu, musíte převést vlastnictví účtu.

### <a name="update-the-billing-address-for-your-credit-card"></a>Aktualizace fakturační adresy pro platební kartu

Informace o aktualizaci fakturačních údajů najdete v tématu [Změna platební karty použité k úhradě předplatného Azure](change-credit-card.md).

### <a name="update-your-countryregion"></a>Aktualizace země/oblasti

Z důvodu technických omezení není na stávajícím účtu možné změnit zemi/oblast. Můžete ale vytvořit účet v požadované zemi/oblasti a potom kontaktovat podporu Azure, aby na tento účet migrovala vaše služby.

## <a name="service-and-marketing-emails"></a>Oznámení služeb a marketingové e-maily

Na webu [Azure Portal](https://portal.azure.com) se vám každých 90 dní zobrazí výzva k ověření nebo aktualizaci e-mailové adresy. Microsoft odesílá na e-mailovou adresu ve vašem profilu následující informace týkající se účtu Azure:

- Oznámení služby
- Výstrahy zabezpečení
- Zprávy o fakturaci
- Podpora
- Marketingová sdělení
- Doporučené osvědčené postupy na základě vašeho používání Azure

Zadejte e-mailovou adresu, na kterou chcete dostávat zprávy o vašem účtu. Zadáním e-mailové adresy se přihlašujete k zasílání zpráv od Microsoftu.

![Příklad výzvy k aktualizaci kontaktních údajů](./media/change-azure-account-profile/update-contact-information.png)

### <a name="change-your-contact-email-address"></a>Změna kontaktní e-mailové adresy

Kontaktní e-mailovou adresu můžete změnit těmito způsoby:

* Přihlaste se do [Centra účtů Azure](https://account.azure.com/subscriptions). Vyberte **Upravit podrobnosti** a aktualizujte e-mailovou adresu v profilu. Při aktualizaci profilové e-mailové adresy nedojde k aktualizaci přihlašovací e-mailové adresy.

* Přejděte na webu Azure Portal do části [Kontaktní údaje](https://portal.azure.com/#blade/HubsExtension/ContactInfoBlade) a zadejte e-mailovou adresu. Na zadanou adresu se budou zasílat zprávy o službách a marketingové zprávy. Automaticky se upraví i e-mailová adresa v profilu v Centru účtů Azure. Při aktualizaci profilové e-mailové adresy nedojde k aktualizaci přihlašovací e-mailové adresy.

* Na webu [Azure Portal](https://portal.azure.com/#blade/HubsExtension/ContactInfoBlade) vyberte ikonu s vašimi iniciálami nebo obrázkem. Pak vyberte místní nabídku ( **…** ). Pak v nabídce vyberte **Moje kontaktní údaje** a zadejte e-mailovou adresu. Na zadanou adresu se budou zasílat zprávy o službách a marketingové zprávy. Automaticky se upraví i e-mailová adresa ve vašem profilu v Centru účtů Azure. Při aktualizaci profilové e-mailové adresy nedojde k aktualizaci přihlašovací e-mailové adresy.

![Příklad aktualizace e-mailové adresy v Azure](./media/change-azure-account-profile/azure-contact-information.png)

### <a name="opt-out-of-marketing-emails"></a>Odhlášení od zasílání marketingových e-mailů

Pokud se chcete odhlásit od zasílání marketingových e-mailů, postupujte takto:

1. Přejděte na [formulář požadavku](https://account.microsoft.com/profile/permissions-link-request) a zadejte požadavek, ve kterém uvedete e-mailovou adresu ve svém profilu. Dostanete e-mail s odkazem pro aktualizaci předvoleb.
2. Výběrem tohoto odkazu otevřete stránku **Správa oprávnění ke komunikaci**. Tato stránka obsahuje typy marketingových zpráv, k jejichž zasílání je daná e-mailová adresa přihlášená. Zrušte zaškrtnutí všech témat, z jejichž zasílání se chcete odhlásit, a pak zvolte **Uložit**.

![Příklad stránky pro správu oprávnění ke komunikaci](./media/change-azure-account-profile/manage-communication-permissions.png)

Po odhlášení ze zasílání marketingových zpráv budete dál dostávat oznámení služeb pro váš účet.

## <a name="change-the-subscription-name"></a>Změna názvu předplatného

1. Přihlaste se na web [Azure Portal](https://portal.azure.com), v levém podokně vyberte **Předplatné** a pak zvolte předplatné, které chcete přejmenovat.
1. Vyberte **Přehled** a na panelu příkazů vyberte **Přejmenovat**.
    ![Příklad přejmenování předplatného Azure](./media/change-azure-account-profile/rename-sub.png)
1. Až změníte název, vyberte **Uložit**.

## <a name="need-help-contact-us"></a>Potřebujete pomoc? Kontaktujte nás.

Pokud máte dotazy nebo potřebujete pomoc, [vytvořte žádost o podporu](https://go.microsoft.com/fwlink/?linkid=2083458).

## <a name="next-steps"></a>Další kroky
- [Zobrazení fakturačních účtů](view-all-accounts.md)
