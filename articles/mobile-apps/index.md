---
title: Vytváření mobilních aplikací s využitím služeb Visual Studio App Center a služeb Azure
description: Naučte se využívat služby, jako je App Center, které vám spolu s dalšími službami Azure umožní vytvářet reálné mobilní aplikace.
author: elamalani
ms.assetid: 98899889-9b3c-4faf-8588-ccff02097224
ms.service: vs-appcenter
ms.topic: article
ms.date: 10/22/2019
ms.author: emalani
ms.openlocfilehash: 04bcdee5f2772f6a6a2758af5316031ff29c7b06
ms.sourcegitcommit: b050c7e5133badd131e46cab144dd5860ae8a98e
ms.translationtype: HT
ms.contentlocale: cs-CZ
ms.lasthandoff: 10/23/2019
ms.locfileid: "72794992"
---
# <a name="mobile-application-development-in-microsoft"></a>Vývoj mobilních aplikací v Microsoftu
Pracovníci s rozhodovací pravomocí, vývojářské týmy a oddělení IT potřebují vytvořit strategii pro vývoj solidních mobilních aplikací, která se zaměřuje na řadu bodů:
- Zaměření na typy aplikací, které odpovídají obchodním cílům, jako je B2E (Business to Enterprise), B2B (Business to Business) nebo B2C (Business to Consumer)
- Rozhodnutí, jestli investovat a sestavovat aplikace pro iOS, Android nebo Windows s využitím jazyků pro jednu platformu, nebo jestli využít víceplatformový přístup
- Zajištění back-endových služeb, které se mohou škálovat
- Bezproblémová integrace s back-endovými daty, online i offline
- Vytváření zabezpečených aplikací s možnostmi správy zařízení a ověřování
- Průběžné a rychlé doručování
- Připojení k back-endovém systémům, v cloudu nebo v místním prostředí
- Integrace se stávajícími nástroji a procesy
- Další rozvoj aplikace souběžně s rozvojem byznysu
- Zkrácení doby uvedení na trh a zajištění, aby se vývojáři mohli soustředit na sestavování vysoce kvalitních aplikací

Tato řada dokumentace se zaměřuje na **služby poskytované Microsoftem, které umožňují vytvářet zabezpečené, spolehlivé a škálovatelné mobilní aplikace s využitím cloudu**.

**Zamýšlená cílová skupina**

Tato řada dokumentace bude užitečná pro vývojáře, kteří teprve začínají nebo už jsou odborníky na vývoj mobilních aplikací a chtějí se dozvědět víc o cloudových službách, které jim při vývoji aplikací pomohou zajistit větší úspěch. Najdou tu stručný přehled všech služeb, nástrojů a technologií Microsoftu, které potřebují znát. Tato dokumentace neobsahuje žádné ukázky ani vzorky kódu. Jejím cílem je poskytnout vám obecný přehled o procesu vývoje aplikací a souvisejících službách. Každé téma obsahuje odkazy na další zdroje informací. Jednotlivé části této řady je možné číst nezávisle, takže si můžete zvolit témata, která vás zajímají.