---
title: Vytváření mobilních aplikací s využitím služeb Visual Studio App Center a služeb Azure
description: Naučte se využívat služby, jako je Visual Studio App Center, které vám spolu s dalšími službami Azure umožní vytvářet reálné mobilní aplikace.
author: elamalani
ms.assetid: 98899889-9b3c-4faf-8588-ccff02097224
ms.service: vs-appcenter
ms.topic: article
ms.date: 10/22/2019
ms.author: emalani
ms.openlocfilehash: 6e60aa223b3c4f362ed13411c54212e9d1fa2c87
ms.sourcegitcommit: f4f626d6e92174086c530ed9bf3ccbe058639081
ms.translationtype: HT
ms.contentlocale: cs-CZ
ms.lasthandoff: 12/25/2019
ms.locfileid: "75454410"
---
# <a name="mobile-application-development-in-microsoft"></a>Vývoj mobilních aplikací v Microsoftu
Pracovníci s rozhodovací pravomocí, vývojářské týmy a oddělení IT potřebují vytvořit solidní strategii pro vývoj mobilních aplikací, která má tyto vlastnosti:
- Zaměřuje se na typy aplikací, které odpovídají obchodním cílům, jako je B2E (Business to Enterprise), B2B (Business to Business) nebo B2C (Business to Consumer).
- Určuje, jestli investovat a sestavovat aplikace pro iOS, Android nebo Windows s využitím jazyků pro jednu platformu, nebo jestli využít víceplatformový přístup.
- Zajišťuje back-endové služby, které se mohou škálovat.
- Bez problémů se integruje s back-endovými daty, online i offline.
- Vytváří zabezpečené aplikace s možnostmi ověřování a správy zařízení.
- Zajišťuje průběžné a rychlé doručování.
- Připojuje se k back-endovým systémům, v cloudu nebo v místním prostředí.
- Je integrovaná se stávajícími nástroji a procesy.
- Umožňuje další rozvoj aplikací souběžně s rozvojem byznysu.
- Zkracuje dobu uvedení na trh a zajišťuje, aby se vývojáři mohli soustředit na sestavování vysoce kvalitních aplikací.

Tato řada dokumentace se zaměřuje na služby poskytované Microsoftem, které umožňují vytvářet zabezpečené, spolehlivé a škálovatelné cloudové mobilní aplikace.

**Zamýšlená cílová skupina**

Tato řada dokumentace bude užitečná pro vývojáře, kteří teprve začínají nebo už jsou odborníky na vývoj mobilních aplikací a chtějí se dozvědět víc o cloudových službách, které jim při vývoji aplikací pomohou zajistit větší úspěch. Najdou tu stručný přehled všech služeb, nástrojů a technologií Microsoftu, které potřebují znát. Tato dokumentace neobsahuje žádné ukázky ani vzorky kódu. Jejím cílem je poskytnout obecný přehled o procesu vývoje aplikací a souvisejících službách. Každý článek obsahuje odkazy na další zdroje informací. Jednotlivé části této řady je možné číst nezávisle, takže si můžete zvolit jenom články, které vás zajímají.
