---
title: Správa aktualizací a oprav pro virtuální počítače Azure s Windows
description: Tento článek poskytuje přehled použití řešení Update Management služby Azure Automation ke správě aktualizací a oprav pro vaše virtuální počítače Azure s Windows.
services: automation
author: zjalexander
ms.service: automation
ms.component: update-management
ms.topic: tutorial
ms.date: 09/18/2018
ms.author: zachal
ms.custom: mvc
ms.openlocfilehash: bc1b52b97897cb1c635fb16e6ef9692de1ca8a44
ms.sourcegitcommit: c282021dbc3815aac9f46b6b89c7131659461e49
ms.translationtype: HT
ms.contentlocale: cs-CZ
ms.lasthandoff: 10/12/2018
ms.locfileid: "49167252"
---
# <a name="manage-windows-updates-by-using-azure-automation"></a>Správa aktualizací pro Windows pomocí služby Azure Automation

Řešení Update Management umožňuje spravovat aktualizace a opravy pro virtuální počítače. V tomto kurzu se naučíte rychle vyhodnotit stav dostupných aktualizací, plánovat instalaci požadovaných aktualizací, kontrolovat výsledky nasazení a vytvořit upozornění za účelem ověření správného použití aktualizací.

Informace o cenách najdete na stránce s [cenami služby Automation za řešení Update Management](https://azure.microsoft.com/pricing/details/automation/).

V tomto kurzu se naučíte:

> [!div class="checklist"]
> * Připojení virtuálního počítače k řešení Update Management
> * Zobrazení posouzení aktualizací
> * Konfigurace upozorňování
> * Naplánování nasazení aktualizace
> * Zobrazení výsledků nasazení

## <a name="prerequisites"></a>Požadavky

Pro absolvování tohoto kurzu potřebujete:

* Předplatné Azure. Pokud ho ještě nemáte, můžete si [aktivovat měsíční kredit Azure pro předplatitele sady Visual Studio](https://azure.microsoft.com/pricing/member-offers/msdn-benefits-details/) nebo si zaregistrovat [bezplatný účet](https://azure.microsoft.com/free/?WT.mc_id=A261C142F).
* [Účet Azure Automation](automation-offering-get-started.md), který bude obsahovat sledovací proces, runbooky akcí a úlohu sledovacího procesu.
* [Virtuální počítač](../virtual-machines/windows/quick-create-portal.md) pro připojení.

## <a name="sign-in-to-azure"></a>Přihlášení k Azure

Přihlaste se k webu Azure Portal na adrese https://portal.azure.com.

## <a name="enable-update-management"></a>Povolení řešení Update Management

Pro účely tohoto kurzu nejprve na svém virtuálním počítači povolte řešení Update Management:

1. Na webu Azure Portal v levé nabídce vyberte **Virtuální počítače**. V seznamu vyberte virtuální počítač.
2. Na stránce virtuálního počítače v části **OPERACE** vyberte **Správa aktualizací**. Otevře se podokno **Povolit řešení Update Management**.

Provede se ověření, pomocí kterého se určí, jestli je pro tento virtuální počítač povolené řešení Update Management. Toto ověření zahrnuje kontroly pracovního prostoru Azure Log Analytics a propojeného účtu Automation a kontrolu, jestli se řešení Update Management nachází v tomto pracovním prostoru.

Pracovní prostor [Log Analytics](../log-analytics/log-analytics-overview.md?toc=%2fazure%2fautomation%2ftoc.json) slouží ke shromažďování dat generovaných funkcemi a službami, jako je řešení Update Management. Tento pracovní prostor poskytuje možnost kontroly a analýzy dat z několika zdrojů na jednom místě.

Proces ověřování také zkontroluje, jestli je virtuální počítač zřízený s agentem Microsoft Monitoring Agent (MMA) a funkcí Hybrid Runbook Worker služby Automation. Agent slouží ke komunikaci se službou Azure Automation a získávání informací o stavu aktualizací. Agent ke komunikaci se službou Azure Automation a stahování aktualizací vyžaduje otevřený port 443.

Pokud během připojování chyběla některá z následujících požadovaných součástí, automaticky se přidá:

* Pracovní prostor [Log Analytics](../log-analytics/log-analytics-overview.md?toc=%2fazure%2fautomation%2ftoc.json)
* [Účet Automation](./automation-offering-get-started.md)
* Funkce [Hybrid Runbook Worker](./automation-hybrid-runbook-worker.md) (povolená na virtuálním počítači)

V části **Update Management** nastavte umístění, pracovní prostor Log Analytics a účet Automation, které se mají použít. Pak vyberte **Povolit**. Pokud tyto možnosti nejsou dostupné, znamená to, že pro virtuální počítač je povolené jiné řešení automatizace. V takovém případě se musí použít stejný pracovní prostor a účet Automation.

![Okno Povolit řešení Update Management](./media/automation-tutorial-update-management/manageupdates-update-enable.png)

Povolení řešení může trvat až několik minut. Během této doby nezavírejte okno prohlížeče. Po povolení řešení začnou do Log Analytics proudit informace o chybějících aktualizacích na virtuálních počítačích. Zpřístupnění dat pro analýzu může trvat 30 minut až 6 hodin.

## <a name="view-update-assessment"></a>Zobrazení posouzení aktualizací

Po povolení řešení Update Management se otevře podokno **Správa aktualizací**. Pokud nějaké aktualizace chybí, na kartě **Chybějící aktualizace** se zobrazí seznam chybějících aktualizací.

V části **ODKAZ NA INFORMACE** vyberte odkaz na nějakou aktualizaci a v novém okně se otevře článek podpory o dané aktualizaci. V tomto okně najdete důležité informace týkající se dané aktualizace.

![Zobrazení stavu aktualizace](./media/automation-tutorial-update-management/manageupdates-view-status-win.png)

Kliknutím kamkoli jinam na aktualizaci otevřete podokno **Prohledávání protokolu** pro vybranou aktualizaci. Dotaz pro prohledávání protokolu je předdefinovaný pro tuto konkrétní aktualizaci. Tento dotaz můžete upravit nebo vytvořit vlastní dotaz a zobrazit podrobné informace o nasazených nebo chybějících aktualizacích ve vašem prostředí.

![Zobrazení stavu aktualizace](./media/automation-tutorial-update-management/logsearch.png)

## <a name="configure-alerts"></a>Konfigurace upozornění

V tomto kroku zjistíte, jak nastavit upozornění, které vás bude informovat o úspěšném nasazení aktualizací prostřednictvím dotazu Log Analytics nebo sledování neúspěšných nasazení v hlavním runbooku pro řešení Update Management.

### <a name="alert-conditions"></a>Podmínky upozornění

Pro každý typ upozornění je potřeba definovat různé podmínky upozornění.

#### <a name="log-analytics-query-alert"></a>Upozornění dotazu Log Analytics

V případě úspěšných nasazení můžete vytvořit upozornění na základě dotazu Log Analytics. V případě neúspěšných nasazení můžete podle kroků v části [Upozornění runbooku](#runbook-alert) nastavit upozornění na selhání hlavního runbooku, který orchestruje nasazení aktualizací. Můžete napsat vlastní dotaz pro další upozornění, která budou pokrývat řadu různých scénářů.

Na webu Azure Portal přejděte do části **Monitorování** a pak vyberte **Vytvořit upozornění**.

V části **1. Definujte podmínku upozornění** klikněte na **Vybrat cíl**. V části **Filtrovat podle typu prostředku** vyberte **Log Analytics**. Vyberte váš pracovní prostor Log Analytics a pak vyberte **Hotovo**.

![Vytvoření upozornění](./media/automation-tutorial-update-management/create-alert.png)

Vyberte **Přidat kritéria**.

V části **Konfigurovat logiku signálů** vyberte v tabulce **Vlastní prohledávání protokolu**. Do textového pole **Vyhledávací dotaz** zadejte následující dotaz:

```loganalytics
UpdateRunProgress
| where InstallationStatus == 'Succeeded'
| where TimeGenerated > now(-10m)
| summarize by UpdateRunName, Computer
```
Tento dotaz vrátí počítače a název hromadné postupné aktualizace dokončené v zadaném časovém rámci.

V části **Logika upozornění** jako **Prahová hodnota** zadejte **1**. Jakmile budete hotovi, vyberte **Hotovo**.

![Konfigurace logiky signálů](./media/automation-tutorial-update-management/signal-logic.png)

#### <a name="runbook-alert"></a>Upozornění runbooku

V případě nasazení, která selžou, je potřeba upozornit na selhání hlavního runbooku.
Na webu Azure Portal přejděte do části **Monitorování** a pak vyberte **Vytvořit upozornění**.

V části **1. Definujte podmínku upozornění** klikněte na **Vybrat cíl**. V části **Filtrovat podle typu prostředku** vyberte **Účty Automation**. Vyberte svůj účet Automation a pak vyberte **Hotovo**.

V části **Název runbooku** klikněte na symbol **\+** a jako vlastní název zadejte **Patch-MicrosoftOMSComputers**. V části **Stav** zvolte **Neúspěch** nebo klikněte na symbol **\+** a zadejte **Neúspěch**.

![Konfigurace logiky signálů pro runbooky](./media/automation-tutorial-update-management/signal-logic-runbook.png)

V části **Logika upozornění** jako **Prahová hodnota** zadejte **1**. Jakmile budete hotovi, vyberte **Hotovo**.

### <a name="alert-details"></a>Podrobnosti upozornění

V části **2. Definujte podrobnosti upozornění** zadejte název a popis upozornění. Nastavte **Závažnost** na **Informativní (záv. 2)** pro úspěšné spuštění a **Informativní (záv. 1)** pro neúspěšné spuštění.

![Konfigurace logiky signálů](./media/automation-tutorial-update-management/define-alert-details.png)

V části **3. Definujte skupinu akcí** vyberte **Nová skupina akcí**. Skupina akcí se skládá z akcí, které můžete použít ve více upozorněních. Mezi akce můžou patřit mimo jiné e-mailová oznámení, runbooky, webhooky a řada dalších. Další informace o skupinách akcí najdete v tématu [Vytváření a správa skupin akcí](../monitoring-and-diagnostics/monitoring-action-groups.md).

Do pole **Název skupiny akcí** zadejte název a krátký název upozornění. Krátký název se použije místo úplného názvu skupiny akcí při odesílání oznámení pomocí této skupiny.

V části **Akce** zadejte název akce, například **E-mailová oznámení**. V části **TYP AKCE** vyberte **E-mailové/SMS/nabízené/hlasové oznámení**. V části **PODROBNOSTI** vyberte **Upravit podrobnosti**.

V podokně **E-mailové/SMS/nabízené/hlasové oznámení** zadejte název. Zaškrtněte políčko **E-mail** a zadejte platnou e-mailovou adresu.

![Konfigurace e-mailové skupiny akcí](./media/automation-tutorial-update-management/configure-email-action-group.png)

V podokně **E-mailové/SMS/nabízené/hlasové oznámení** vyberte **OK**. V podokně **Přidat skupinu akcí** vyberte **OK**.

Pokud chcete upravit předmět e-mailového oznámení, na stránce **Vytvořit pravidlo** v části **Přizpůsobit akce** vyberte **Předmět e-mailu**. Jakmile budete hotovi, vyberte **Vytvořit pravidlo upozornění**. Pravidlo vás upozorní na úspěšné nasazení aktualizací a poskytne informace o tom, které počítače byly součástí dané hromadné postupné aktualizace.

## <a name="schedule-an-update-deployment"></a>Naplánování nasazení aktualizace

Dále naplánujte nasazení odpovídající vašemu plánu vydávání a časovému intervalu pro instalaci aktualizací. Můžete zvolit typy aktualizací, které budou součástí nasazení. Můžete například zahrnout důležité aktualizace nebo aktualizace zabezpečení a vyloučit kumulativní aktualizace.

Pokud chcete pro virtuální počítač naplánovat nové nasazení aktualizací, přejděte do části **Správa aktualizací** a pak vyberte **Naplánovat nasazení aktualizací**.

V části **Nové nasazení aktualizací** zadejte následující informace:

* **Název:** Zadejte jedinečný název nasazení aktualizací.

* **Operační systém:** Vyberte cílový operační systém pro nasazení aktualizací.

* **Skupiny, které se mají aktualizovat (Preview)**: Definujte dotaz založený na kombinaci předplatného, skupin prostředků, umístění a značek a vytvořte dynamickou skupinu virtuálních počítačů Azure, která se má zahrnout do vašeho nasazení. Další informace najdete v tématu věnovaném [dynamickým skupinám](automation-update-management.md#using-dynamic-groups).

* **Počítače k aktualizaci:** Vyberte uložené hledání, importovanou skupinu nebo vyberte jednotlivé počítače z rozevírací nabídky. Pokud zvolíte možnost **Počítače**, ve sloupci **PŘIPRAVENOST AGENTA AKTUALIZACE** se zobrazí připravenost počítačů. Další informace o různých způsobech vytváření skupin počítačů v Log Analytics najdete v tématu [Skupiny počítačů v Log Analytics](../log-analytics/log-analytics-computer-groups.md).

* **Klasifikace aktualizací:** Vyberte typy softwaru, které se zahrnou do nasazení aktualizací. Pro účely tohoto kurzu nechte vybrané všechny typy.

  Typy klasifikace jsou:

   |Operační systém  |Typ  |
   |---------|---------|
   |Windows     | Důležité aktualizace</br>Aktualizace zabezpečení</br>Kumulativní aktualizace</br>Balíčky funkcí</br>Aktualizace Service Pack</br>Aktualizace definic</br>Nástroje</br>Aktualizace        |
   |Linux     | Důležité aktualizace a aktualizace zabezpečení</br>Další aktualizace       |

   Popis typů klasifikace najdete v tématu popisujícím [klasifikace aktualizací](automation-update-management.md#update-classifications).

* **Aktualizace, které se mají zahrnout nebo vyloučit** – Otevře stránku **Zahrnout nebo vyloučit**. Aktualizace, které se mají zahrnout nebo vyloučit jsou na samostatných kartách. Další informace o tom, jak se zahrnutí provádí, najdete v tématu o [chování zahrnutí](automation-update-management.md#inclusion-behavior).

* **Nastavení plánu:** Otevře se podokno **Nastavení plánu**. Výchozí čas spuštění je 30 minut po aktuálním čase. Čas spuštění můžete nastavit na jakýkoli čas minimálně 10 minut po aktuálním čase.

   Můžete také určit, jestli nasazení proběhne jednou, nebo nastavit plán opakování. V části **Opakování** vyberte **Jednou**. Ponechte výchozí hodnotu 1 den a vyberte **OK**. Tím se nastaví opakovaný plán.

* **Předzálohovací a pozálohovací skripty**: Vyberte skripty, které se mají spustit před vaším nasazením a po něm. Další informace najdete v tématu týkajícím se [správy předzálohovacích a pozálohovacích skriptů](pre-post-scripts.md).
* **Časové období údržby (minuty):** Ponechte výchozí hodnotu. Můžete nastavit časové okno, ve kterém má dojít k nasazení aktualizací. Toto nastavení pomůže zajistit, že se změny provedou v rámci definovaných časových intervalů pro správu a údržbu.

* **Možnosti restartování:** Toto nastavení určuje, jak se má provádět restartování. Dostupné možnosti jsou:
  * Restartovat v případě potřeby (výchozí)
  * Vždy restartovat
  * Nikdy nerestartovat
  * Pouze restartovat – nenainstalují se aktualizace

Jakmile budete s konfigurací plánu hotovi, vyberte **Vytvořit**.

![Podokno nastavení plánu aktualizací](./media/automation-tutorial-update-management/manageupdates-schedule-win.png)

Vrátíte se na řídicí panel stavu. Vyberte **Naplánovaná nasazení aktualizací** a zobrazte plán nasazení, který jste vytvořili.

## <a name="view-results-of-an-update-deployment"></a>Zobrazení výsledků nasazení aktualizací

Po spuštění naplánovaného nasazení se stav tohoto nasazení zobrazí na kartě **Nasazení aktualizací** v části **Správa aktualizací**. Pokud je nasazení aktuálně spuštěné, jeho stav je **Probíhá**. Po úspěšném dokončení nasazení se stav změní na **Úspěch**. Pokud u jedné nebo více aktualizací v nasazení dojde k chybě, stav je **Částečné selhání**.

Výběrem dokončeného nasazení aktualizací zobrazíte řídicí panel pro toto nasazení aktualizací.

![Řídicí panel stavu nasazení aktualizací pro konkrétní nasazení](./media/automation-tutorial-update-management/manageupdates-view-results.png)

V části **Výsledky aktualizací** je souhrn celkového počtu aktualizací a výsledků nasazení na virtuálním počítači. V tabulce vpravo je podrobný rozpis všech aktualizací a výsledků instalace.

Následující seznam ukazuje dostupné hodnoty:

* **Nebyl proveden pokus:** Aktualizace se nenainstalovala, protože podle definovaného trvání časového období údržby nebylo k dispozici dostatek času.
* **Úspěch:** Aktualizace byla úspěšná.
* **Neúspěch:** Aktualizace se nezdařila.

Výběrem možnosti **Všechny protokoly** zobrazíte všechny položky protokolu, které nasazení vytvořilo.

Výběrem **Výstup** zobrazíte datový proud úlohy runbooku zodpovědného za správu nasazení aktualizací na cílovém virtuálním počítači.

Výběrem možnosti **Chyby** zobrazíte podrobné informace o případných chybách tohoto nasazení.

Po úspěšném nasazení aktualizací se odešle podobný e-mail jako v následujícím příkladu, který značí úspěch nasazení:

![Konfigurace e-mailové skupiny akcí](./media/automation-tutorial-update-management/email-notification.png)

## <a name="next-steps"></a>Další kroky

V tomto kurzu jste se naučili:

> [!div class="checklist"]
> * Připojení virtuálního počítače k řešení Update Management
> * Zobrazení posouzení aktualizací
> * Konfigurace upozorňování
> * Naplánování nasazení aktualizace
> * Zobrazení výsledků nasazení

Pokračujte k přehledu řešení Update Management.

> [!div class="nextstepaction"]
> [Řešení Update Management](../operations-management-suite/oms-solution-update-management.md?toc=%2fazure%2fautomation%2ftoc.json)
