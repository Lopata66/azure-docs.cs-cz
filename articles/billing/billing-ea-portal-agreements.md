---
title: Smlouvy k Azure EA a jejich změny
description: Tento článek vysvětluje, jak smlouvy k Azure EA a jejich změny ovlivňují vaše používání portálu Azure EA.
keywords: ''
author: bandersmsft
ms.author: banders
ms.date: 09/09/2019
ms.topic: conceptual
ms.service: billing
manager: boalcsva
ms.openlocfilehash: 4af0d92b724b3919cf6535910644cac20ce2a7e7
ms.sourcegitcommit: 3e7646d60e0f3d68e4eff246b3c17711fb41eeda
ms.translationtype: HT
ms.contentlocale: cs-CZ
ms.lasthandoff: 09/11/2019
ms.locfileid: "70901079"
---
# <a name="azure-ea-agreements-and-amendments"></a>Smlouvy k Azure EA a jejich změny

Tento článek popisuje, jak mohou smlouvy k Azure EA a jejich změny ovlivnit váš přístup ke službám Azure, jakož i jejich používání a úhrady.

## <a name="amendment-status"></a>Stav změny

Veškeré změny u zákazníků Azure musí projít přes jejich partnera nebo tým, který se stará o účty Microsoft, a musí je zpracovat regionální operační centrum. Pokud se domníváte, že se změna nezpracovala, obraťte se na svého partnera, softwarového poradce nebo tým, který se stará o účty Microsoft.

## <a name="enrollment-provisioning-status"></a>Stav zřízení registrace

Počáteční datum nového peněžního závazku vyplývá z data, kdy ho regionální operační centrum zpracovalo. Začátek peněžního závazku uvádí počáteční datum pokrytí v nákupní objednávce na webu https://www.explore.ms. Počáteční datum pokrytí představuje den, kdy se peněžní závazek zobrazí na portálu Azure EA.

## <a name="special-pricing-and-acd-amendments"></a>Změny zvláštních cen a slev ACD

Pokud požadujete změny zvláštních cen a slev ACD (sleva u závazku v Azure), musíte to probrat s týmem, který se stará o váš účet. Tým Azure Ops může slevu ACD uplatnit potom, co změnu zpracuje oddělení Business Desk a tým Azure Ops si ji vyžádá. Sleva ACD se vztahuje jenom na aktuální měsíc. Všechny předchozí měsíce se kompenzují prostřednictvím antedatovaného kreditu. 

## <a name="commitment-not-added-to-enrollment"></a>Nepřiřazení závazku k registraci

Když váš partner odešle nákupní objednávku peněžního závazku a regionální operační centrum ji zpracuje, měl by se tento závazek zobrazit u vaší registrace. Pokud se u vaší registrace na portálu Azure EA nezobrazí, požádejte podporu Azure o zjištění příčiny.

Závazek zpracovaný po druhém dni v měsíci se na portálu Azure EA zobrazí k prvnímu dni následujícího měsíce.

## <a name="support-offer-not-provisioned"></a>Nezřízení nabídky podpory

Podporu Standard nebo Pro-Direct si můžete objednat zakoupením specifických skladových položek (SKU) představujících podporu. Objednávka se podobá nákupní objednávce položky SKU představující peněžní položku v rámci smlouvy EA. Například 6QK-00001. Čísla položek SKU představujících podporu jsou W6T-00002 (Pro-Direct) a W6T-00003 (Standard). Než si tyto jednotky SKU zakoupíte, projděte si aktuální nabídky podpory.

Registrace musí zahrnovat alespoň jeden aktivní účet, aby bylo možné nabídku podpory zřídit.

 Pro některé zákazníky je k dispozici [nabídka plánu podpory pro smlouvu Azure Enterprise](https://azure.microsoft.com/offers/enterprise-agreement-support/).

## <a name="enrollment-status"></a>Stav registrace

Registrace má jednu z následujících hodnot stavu. Každá hodnota určuje, jak můžete registraci používat a jak k ní můžete získat přístup. Stav registrace určuje, v jaké fázi se vaše registrace nachází. Poznáte z něho, jestli je registraci nutné před použitím aktivovat. Případně že vypršela platnost počátečního období a za další využití se vám účtují poplatky.

**Čeká na vyřízení:** Správce registrace se musí přihlásit k portálu Azure EA. Po přihlášení se registrace přepne do stavu **Aktivní**.

**Aktivní:** Registrace je přístupná a použitelná. Na portálu Azure EA můžete vytvářet účty a předplatná. Registrace zůstane aktivní až do koncového data smlouvy Enterprise.

**Neurčené období prodloužení:** Tento stav vznikne po dosažení koncového data smlouvy Enterprise. Než registrace EA dosáhne koncového data smlouvy Enterprise, měl by se správce registrace rozhodnout pro jednu z těchto variant:

- Prodloužení registrace přidáním dalšího peněžního závazku
- Přesun existující registrace do nové registrace
- Migrace do programu Microsoft Online Subscription (MOSP)
- Potvrzení deaktivace všech služeb přidružených k registraci

**Platnost vypršela:** Když registrace EA dosáhne koncového data smlouvy Enterprise, její platnost vyprší. Zákazník EA je výslovně vyřazen z období prodloužení a všechny jeho služby se deaktivují.

Od 1. srpna 2019 nepřijímáme žádné další žádosti o výslovné vyřazení u komerčních zákazníků Azure. Místo toho budou všechny registrace přecházet do neurčeného období prodloužení. Pokud chcete služby Azure přestat používat, uzavřete své předplatné na webu [Azure Portal](https://portal.azure.com). Nebo může žádost o ukončení podat partner na adrese https://www.explore.ms. U zákazníků s typy smluv pro státní instituce se nic nemění.

**Přesunuto:** Stav Přesunuto se použije u registrací, jejichž přidružené účty a služby byly přesunuty do nové registrace. Registrace se nepřesouvají automaticky, pokud se při prodloužení vygeneruje nové číslo registrace. Aby mohl proběhnout automatický přenos, je třeba do žádosti zákazníka o prodloužení zahrnout předchozí číslo registrace.

## <a name="price-protection-and-increasing-cost"></a>Ochrana cen a zvyšování nákladů

Základní cena u zákazníka představuje fixní, garantovanou cenu. Je chráněná na úrovni odpovídající dokumentu Enterprise Azure Retail Pricing, který byl publikovaný v době, kdy smlouva zcela vstoupila v platnost. Po uplynutí počátečního období registrace se ceny vrátí na hodnoty stanovené pro průběžné platby.

Pokud se chcete podívat na vyjednaný ceník na portálu Azure EA, přejděte do části **Sestavy** > klikněte na **Ceník** > **Stáhnout**.

Pokud jste nepřímý zákazník, požádejte o ceník a podrobnosti o cenách svého partnera.

## <a name="partner-markup"></a>Marže u partnera

Díky cenovým maržím u partnerů na portálu Azure EA je možné lépe vykazovat náklady pro zákazníky. Portál Azure EA uvádí využití a ceny nakonfigurované partnery pro jejich zákazníky.

Partneři zajišťující správu si u nepřímých smluv Enterprise navyšují cenu o určitou procentuální marži. Procentuální marže se uplatní u všech sazeb za služby poskytované Microsoftem na portálu Azure EA. Jde například o sazby u měřičů, peněžní závazky a objednávky. Když partner publikuje marži, zákazník uvidí náklady spojené s Azure na webu Azure Portal. Například v souhrnu využití, na cenících a na stažených sestavách využití.

Od září 2019 mohou partneři uplatňovat marži kdykoli během období. Nemusí tedy čekat do příštího výročí smlouvy.

## <a name="enrollment-not-created"></a>Nevytvořené registrace

Registrace Azure EA se zřídí po zadání peněžního závazku. Když váš partner zadá nákupní objednávku peněžního závazku a regionální operační centrum ji zpracuje, zobrazí se závazek na portálu Azure EA.

## <a name="next-steps"></a>Další kroky

- Pokud chcete začít používat portál Azure EA, přečtěte si, [jak začít používat portál Azure EA](billing-ea-portal-get-started.md).
- Správci na portálu Azure EA by si měli přečíst téma [Správa portálu Azure EA](billing-ea-portal-administration.md), kde se seznámí s běžnými úlohami správy.
