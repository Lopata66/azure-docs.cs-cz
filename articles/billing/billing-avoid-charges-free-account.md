---
title: Jak se vyhnout poplatkům na bezplatném účtu Azure
description: Zjistěte, proč se vám za bezplatný účet Azure účtují poplatky. Naučte se těmto poplatkům vyhnout.
author: amberbhargava
manager: amberb
tags: billing
ms.service: billing
ms.devlang: na
ms.topic: conceptual
ms.tgt_pltfrm: na
ms.workload: na
ms.date: 10/01/2019
ms.author: banders
ms.openlocfilehash: 3fcd2bed0ea6a3ad4f2dba36113bf33461b51ce6
ms.sourcegitcommit: d4c9821b31f5a12ab4cc60036fde00e7d8dc4421
ms.translationtype: HT
ms.contentlocale: cs-CZ
ms.lasthandoff: 10/01/2019
ms.locfileid: "71709741"
---
# <a name="avoid-charges-with-your-azure-free-account"></a>Jak se vyhnout poplatkům na bezplatném účtu Azure

Bezplatný účet Azure poskytuje během prvních 30 dní kredity Azure v hodnotě 200 USD a po dobu 12 měsíců omezené množství bezplatných služeb. Další informace najdete na stránce [bezplatného účtu Azure](https://azure.microsoft.com/free/). V závislosti na zůstatku vašeho kreditu můžete nad rámec bezplatných služeb a množství využívat kredity nebo platit poplatky za využívání.

## <a name="azure-free-account-might-use-account-credit"></a>Bezplatný účet Azure může využívat kredity z účtu
Pokud máte kredit Azure, kterému ještě nevypršela platnost, Azure tento kredit využívá k úhradě využití nad rámec bezplatných služeb a množství.

## <a name="your-credit-runs-out-or-is-expired"></a>Dojde vám kredit nebo vyprší jeho platnost
Pokud vám kredit dojde nebo po uplynutí 30 dní vyprší jeho platnost, Azure vaše předplatné zakáže. Pokud chcete dál používat služby Azure, upgradujte předplatné na jednotlivé předplatné s průběžnými platbami. Další informace najdete v tématu [Upgrade bezplatného zkušebního předplatného Azure](billing-upgrade-azure-subscription.md). I po upgradu bude vaše předplatné mít přístup k bezplatným službám na 12 měsíců. Bude se vám účtovat pouze využití nad rámec bezplatných služeb a zahrnutého množství.

Teď se podíváme na některé důvody, kvůli kterým se vám na bezplatném účtu Azure můžou účtovat poplatky.

### <a name="usage-exceeds-the-limits-of-free-services"></a>Využití překračuje limity bezplatných služeb

K bezplatnému účtu Azure dostanete každý měsíc omezené množství bezplatných služeb. Platnost tohoto bezplatného množství vyprší na konci měsíce a nevyužité množství se nepřevádí do dalšího měsíce. Každý měsíc například získáte 5 GB úložiště souborů. Pokud za některý měsíc vyčerpáte jenom 2 GB, zbývající 3 GB se nepřevedou do dalšího měsíce. Pokud nechcete, aby se vám účtovaly poplatky, nepřekračujte při využívání služeb tyto limity. Informace o limitech bezplatných služeb najdete v tématu [Nejčastější dotazy k bezplatnému účtu Azure](https://azure.microsoft.com/free/free-account-faq/). Informace o využívání bezplatných služeb najdete v tématu [Kontrola využívání bezplatných služeb zahrnutých v bezplatném účtu Azure](billing-check-free-service-usage.md).

### <a name="some-services-are-not-free"></a>Některé služby nejsou bezplatné

Za služby, které nejsou bezplatně zahrnuté v bezplatném účtu Azure, se vám budou účtovat průběžné platby. Informace o tom, které služby jsou zahrnuté v bezplatném účtu, najdete v tématu [Nejčastější dotazy k bezplatnému účtu Azure](https://azure.microsoft.com/free/free-account-faq/). Na využití služeb se můžete podívat na webu Azure Portal nebo v souboru s informacemi o využívání Azure. Další informace najdete v tématech [Pravidelná kontrola rozpisu nákladů a tempa spotřeby na portálu](billing-getting-started.md#costs) a [Stažení informací o využití z Centra účtů](billing-download-azure-invoice-daily-usage-date.md).

### <a name="you-reached-the-end-of-your-free-12-months"></a>Uplynulo bezplatných 12 měsíců

Platnost bezplatných služeb a množství skončí po 12 měsících. To, kdy vyprší platnost bezplatných služeb, zjistíte na webu Azure Portal.

1. Přihlaste se k webu [Azure Portal](https://portal.azure.com).

2. V levé navigační oblasti vyberte **Všechny služby**.

3.  Vyberte **Předplatná**.

4.  Vyberte předplatné, které jste vytvořili při registraci bezplatného účtu.

5.  Přejděte dolů a podívejte se na tabulku bezplatných služeb. Klikněte na popis tlačítka umístěný v levém horním rohu tabulky.

![Snímek obrazovky, který ukazuje, jak zjistit, kdy vyprší platnost výhod bezplatného účtu](./media/billing-avoid-charges-free-account/freeaccount-benefits-expiration-date.png)


Po vypršení platnosti bezplatných služeb a množství vám začne Azure za všechny využívané služby účtovat průběžné platby. Na webu Azure Portal můžete odstranit prostředky služeb, které nevyužíváte. Pokud se nechystáte využívat žádné služby Azure, můžete [zrušit své předplatné](billing-how-to-cancel-azure-subscription.md).

## <a name="need-help-contact-us"></a>Potřebujete pomoc? Kontaktujte nás.

Pokud máte dotazy nebo potřebujete pomoc, [vytvořte žádost o podporu](https://go.microsoft.com/fwlink/?linkid=2083458).

## <a name="next-steps"></a>Další kroky
- [Upgrade bezplatného zkušebního předplatného Azure](billing-upgrade-azure-subscription.md)
