---
title: Faktury za registraci do Azure Enterprise
description: V tomto článku je vysvětlená správa faktury za Azure Enterprise a její další použití.
keywords: ''
author: bandersmsft
ms.author: banders
ms.date: 09/09/2019
ms.topic: conceptual
ms.service: billing
manager: boalcsva
ms.openlocfilehash: dccc9462c6c20f3bce239e3b61cafa3d61e3d383
ms.sourcegitcommit: 3e7646d60e0f3d68e4eff246b3c17711fb41eeda
ms.translationtype: HT
ms.contentlocale: cs-CZ
ms.lasthandoff: 09/11/2019
ms.locfileid: "70901181"
---
# <a name="azure-enterprise-enrollment-invoices"></a>Faktury za registraci do Azure Enterprise

V tomto článku je vysvětlená správa faktury za Azure Enterprise a její další použití. Faktura slouží jako vaše vyúčtování, a proto byste ji měli zkontrolovat, jestli je přesná. Měli byste se také seznámit s dalšími úkoly, které při správě faktury můžete potřebovat.

## <a name="incorrect-overage-invoice"></a>Nesprávná faktura za nadlimitní využití

Pokud se domníváte, že vaše faktura za nadlimitní využití není správná, přečtěte si článek [Vysvětlení faktury za smlouvu Azure Enterprise](billing-understand-your-bill-ea.md), který vám pomůže při odsouhlasení poplatků za používání Azure. Pokud se domníváte, že poplatek za nadlimitní využití účtovaný Microsoftem je chybný, obraťte se na podporu.

## <a name="change-a-po-number-for-an-overage-invoice"></a>Změna čísla nákupní objednávky u faktury za nadlimitní využití

Portál Azure EA automaticky generuje výchozí číslo nákupní objednávky, pokud správce EA nenastavil před datem faktury jiné číslo. Na portálu Azure EA může správce EA číslo nákupní objednávky aktualizovat tím, že se přihlásí a přejde na **Sestavy**. Správce EA může číslo nákupní objednávky aktualizovat. V pravé horní části, kde je číslo nákupní objednávky, klikněte na symbol tužky a aktualizujte informace.

V průběhu aktuálního fakturačního čtvrtletí, ale ještě před vytvořením faktury, může správce EA číslo nákupní objednávky aktualizovat. Správce může číslo nákupní objednávky aktualizovat až sedm dní od přijetí automatického e-mailu s oznámením o faktuře.

Pokud správce EA neaktualizoval číslo nákupní objednávky a potřebuje její nové číslo, jedinou možností je vystavení kreditu a opakované vystavení faktury. Pokud zákazník musí aktualizovat číslo nákupní objednávky, obraťte se na partnera a požádejte ho o pomoc.

## <a name="adjust-billing-frequency"></a>Úprava frekvence fakturace

Vystavování faktur zákazníkům probíhá ročně, čtvrtletně nebo měsíčně. Fakturační cyklus si zákazník volí při podpisu smlouvy. Nejkratším fakturačním intervalem je měsíc.

Změnu fakturačního cyklu u přímých registrací z ročního na čtvrtletní musí odsouhlasit podnikový správce. U nepřímých registrací musí změnu schválit správce partnera. Změna se uskuteční na konci aktuálního fakturačního čtvrtletí.

Ke změně ročního nebo čtvrtletního fakturačního cyklu na měsíční je nutný dodatek smlouvy.  Jakékoli změny fakturačního cyklu u stávající registrace vyžadují souhlas podnikového správce nebo jiné osoby, která je ve smlouvě označená jako _kontakt pro fakturaci_. Žádost o schválení můžete adresovat [podpoře portálu Azure EA](https://support.microsoft.com/supportrequestform/cf791efa-485b-95a3-6fad-3daf9cd4027c). Jako kategorii problému vyberte **Vyúčtování a fakturace**.  Změna se uskuteční na konci aktuálního fakturačního čtvrtletí.

Pokud jste podepsali dodatek č. M503, můžete frekvenci kterékoli smlouvy změnit na měsíční fakturaci. 

## <a name="credits-and-adjustments"></a>Kredity a úpravy

Všechny kredity a úpravy, které se týkají vaší registrace, si můžete prohlédnout na adrese [https://www.ea.azure.com](https://www.ea.azure.com) v části **Sestavy**. Pokud máte konkrétní dotaz na skutečnou výši kreditu, obraťte se na [podporu portálu Azure EA](https://support.microsoft.com/supportrequestform/cf791efa-485b-95a3-6fad-3daf9cd4027c).

## <a name="request-an-invoice-copy"></a>Žádost o kopii faktury

Pokud chcete požádat o kopii faktury, obraťte se na partnera.

## <a name="understand-your-bill"></a>Vysvětlení informací na faktuře

Informace, které vysvětlují fakturu a poplatky, najdete v tématu, ve kterém [je vysvětlená faktura ke smlouvě Azure Enterprise](billing-understand-your-bill-ea.md).

## <a name="overage-offset-by-customers"></a>Vyrovnání nadlimitního využití zákazníky

Pokud má zákazník nadlimitní využití, pro které chce použít peněžní závazek, musí být splněny následující podmínky:

- Zákazník musí mít neuhrazené poplatky za nadlimitní využití, které mu vznikly, nejsou zaplacené a současně nejsou starší než jeden rok od data ukončení fakturované služby.
- Dostupný peněžní závazek musí pokrývat celou částku účtovaných poplatků, včetně všech předchozích neuhrazených faktur za Azure.
- Termín fakturace, o jejíž dokončení zákazník žádá, musí být plně uzavřený. Fakturace se plně uzavírá po pátém dni v měsíci.
- Fakturační období, do kterého požadavek na vyrovnání spadá, musí být úplně uzavřené.
- Sleva ACD vychází ze skutečného nového závazku po odečtení prostředků naplánovaných k předchozí spotřebě. Tento požadavek se týká jenom skutečně vzniklých poplatků za nadlimitní využití. Funguje jenom u služeb, které vyžadují peněžní závazek, takže ho nemůžete použít na poplatky za Marketplace. Poplatky za Marketplace jsou fakturované zvlášť.
- Pokud zákazník chce vyrovnat nadlimitní využití, může otevřít žádost o podporu. Žádost o podporu také může otevřít tým účtu. K dokončení celého postupu je nutný souhlas správce EA zákazníka nebo souhlas kontaktu pro fakturaci.

## <a name="view-price-sheet-information"></a>Zobrazení informací z ceníku

Podnikoví správci můžou zobrazit ceník, který platí pro zaregistrované služby Azure.

Zobrazení aktuálního ceníku:

1. Na webu Azure EA Portal klikněte na **Sestavy** a pak klikněte na **Ceník**.
2. Prohlédněte si ceník nebo si ho kliknutím **stáhněte**.

![Příklad informací z ceníku](./media/billing-ea-portal-enrollment-invoices/ea-create-view-price-sheet-information.png)

Stažení historického ceníku:

1. Na webu Azure EA Portal klikněte na **Sestavy** a pak klikněte na **stažení údajů o využití**.
2. Stáhněte si ceník.

![Příklad stažení staršího ceníku](./media/billing-ea-portal-enrollment-invoices/create-ea-view-price-sheet-download-historical-price-list.png)

Pokud se chcete zeptat na příčinu rozdílů v cenách, tady jsou některé důvody:

Změna cen mezi předchozí a novou registrací. Ke změnám cen dochází, protože jde o ceny smluvní platné pro konkrétní registraci, a to od data zahájení do data ukončení smlouvy. Při převodu registrace ze staré na novou se použijí ceny podle nové smlouvy. Ceny jsou definované v ceníku zákazníka. To znamená, že ceny můžou být v nové registraci vyšší.

Ceny se mění i při prodloužení lhůty registrace. Ceny se mění na sazby pro průběžné platby.

## <a name="request-detailed-usage-information"></a>Žádost o podrobné informace o využití

Podnikoví správci si na portálu Azure EA můžou zobrazit souhrnná data o využití, spotřebovanou výši peněžního závazku a poplatky za další použití. Tyto poplatky jsou vyjádřené souhrnně za všechny účty a všechna předplatná.

Pokud si chcete prohlédnout podrobné údaje o využití konkrétních účtů, stáhněte si sestavu podrobných informací o využití tím, že přejdete na **Sestavy** > **Stáhnout údaje o využití**. Sestava neobsahuje platné daně. Mezi časem skutečného použití a promítnutím tohoto údaje do sestavy může vzniknout zpoždění až osm hodin.

U nepřímých registrací je potřeba, aby partner před zobrazením informací o cenách nejprve zapnul funkci přirážky.

## <a name="move-usage-data-to-another-enrollment"></a>Přesun dat o využití do jiné registrace

Data o využití se přesouvají jenom v případě, že se převod provádí zpětně ke staršímu datu. Existují dvě možnosti, jak přesunout data o využití z jedné registrace do druhé:

- Převody účtů z jedné registrace do druhé
- Převody registrací z jedné registrace do druhé

V obou případech musíte týmu podpory EA poslat [žádost o podporu](https://support.microsoft.com/supportrequestform/cf791efa-485b-95a3-6fad-3daf9cd4027c) a požádat je o pomoc. 

## <a name="monetary-commitment-and-unbilled-usage"></a>Peněžní závazek a nefakturované použití

Peněžní závazek za Azure je částka, která se za služby Azure platí předem. Peněžní závazek se spotřebovává používáním služeb. Peněžní závazek se používá u vlastních služeb Azure. Existují ale výjimky, které se týkají poplatků fakturovaných samostatně a služeb Marketplace.

_Samostatně fakturované poplatky_ a _služby Azure Marketplace_ jsou služby třetích stran nasazené z platformy Azure Marketplace. Hlavním rozdílem obou služeb je způsob jejich fakturace, který vychází ze struktury smlouvy uzavřené s externími vydavateli.

Použité služby třetích stran jsou na faktuře zobrazené jako **samostatně fakturované poplatky**. Při použití se spotřebovává zůstatek peněžního závazku Azure. Pokud si chcete prohlédnout seznam služeb třetích stran, přečtěte si článek o tom, jak [služby externích prodejců na Azure Marketplace teď můžou používat peněžní závazek Azure](https://azure.microsoft.com/updates/azure-marketplace-third-party-reseller-services-now-use-azure-monetary-commitment/).

Použití, které je na faktuře uvedené pod **Azure Marketplace**, se účtuje samostatně. Není zahrnuté do peněžního závazku. Nicméně všechny poplatky, včetně poplatků za Marketplace, nadlimitní využití a samostatně fakturovaných poplatků, jsou spojené do jediné faktury.

Za vlastní nadlimitní využití Azure i za nákupy Azure třetích stran na Marketplace dostanete jednu fakturu.

V případě úplného spotřebování peněžního závazku se používání fakturuje měsíčně nebo čtvrtletně. Pokud jste se zaregistrovali před květnem 2018, platí pro vás pravidlo prahové hodnoty ve výši 150 % peněžního závazku. Nadlimitní využití se vám fakturuje čtvrtletně. Pokud jste se zaregistrovali po květnu 2018, fakturují se vám všechna nadlimitní využití měsíčně.

## <a name="next-steps"></a>Další kroky
- Informace, které vysvětlují fakturu a poplatky, najdete v tématu, ve kterém [je vysvětlená faktura ke smlouvě Azure Enterprise](billing-understand-your-bill-ea.md).
- Pokud chcete začít používat portál Azure EA, přečtěte si, [jak začít používat portál Azure EA](billing-ea-portal-get-started.md).
