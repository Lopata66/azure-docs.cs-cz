---
title: Vytvoření bezplatných služeb s využitím bezplatného účtu Azure
description: Zjistěte, jak vytvořit služby zahrnuté v bezplatném účtu Azure.
author: amberbhargava
manager: amberb
ms.service: billing
ms.devlang: na
ms.topic: conceptual
ms.tgt_pltfrm: na
ms.workload: na
ms.date: 10/01/2019
ms.author: banders
ms.openlocfilehash: 90fa6b0db180ca93d9b57178c32c5e156ecc3bb0
ms.sourcegitcommit: 0576bcb894031eb9e7ddb919e241e2e3c42f291d
ms.translationtype: HT
ms.contentlocale: cs-CZ
ms.lasthandoff: 10/15/2019
ms.locfileid: "72375798"
---
# <a name="create-services-included-with-azure-free-account"></a>Vytvoření služeb zahrnutých v bezplatném účtu Azure

Váš bezplatný účet Azure zahrnuje omezené množství bezplatných služeb na 12 měsíců. V mezích těchto limitů můžete flexibilně používat různé konfigurace bezplatných služeb odpovídající vašim potřebám.

## <a name="create-free-services-in-the-azure-portal"></a>Vytvoření bezplatných služeb na webu Azure Portal
Pokud chcete vytvářet bezplatné služby, doporučujeme použít odkaz na stránku [Bezplatné služby](https://go.microsoft.com/fwlink/?linkid=859151). Případně se můžete přihlásit k webu [Azure Portal](https://portal.azure.com) a vyhledat **bezplatné služby**. Při vytváření služeb na stránce Bezplatné služby je většina polí předem vyplněných, abyste mohli snadno vytvářet služby zdarma.

![Snímek obrazovky se stránkou Bezplatné služby](./media/billing-create-free-services-included-free-account/billing-freeservices-grid.png)

## <a name="services-can-be-created-in-any-region"></a>Služby je možné vytvořit v jakékoli oblasti
Dokud se budete držet v mezích limitů, můžete bezplatně vytvářet služby v jakékoli oblasti, ve které jsou dané služby dostupné. S bezplatným účtem Azure například získáte 750 hodin virtuálního počítače B1S s Windows měsíčně zdarma. Virtuální počítač můžete vytvořit v jakékoli oblasti, ve které jsou dostupné virtuální počítače řady B. Pokud nepřekročíte 750 hodin, Azure vám nebude účtovat žádné poplatky. Například zákazník v USA může zřídit virtuální počítač B1S s Windows v oblasti Evropa – západ a používat ho 750 hodin bezplatně.

Informace o dostupnosti služeb Azure v jednotlivých oblastech najdete v tématu [Dostupné produkty v jednotlivých oblastech](https://azure.microsoft.com/regions/services/).

## <a name="create-multiple-service-instances-in-allowed-limits"></a>V mezích povolených limitů můžete vytvořit více instancí služeb
Bezplatně můžete vytvořit více instancí služeb, pokud jejich souhrnné využití nepřekročí limit využití. S bezplatným účtem Azure například získáte 750 hodin virtuálního počítače B1S s Windows měsíčně zdarma. Těchto 750 hodin můžete využít v libovolné kombinaci. Můžete například vytvořit 5 virtuálních počítačů B1S s Windows a každý z nich využívat 150 hodin.

## <a name="need-help-contact-us"></a>Potřebujete pomoc? Kontaktujte nás.

Pokud máte dotazy nebo potřebujete pomoc, [vytvořte žádost o podporu](https://go.microsoft.com/fwlink/?linkid=2083458).

## <a name="next-steps"></a>Další kroky
- Zjistěte, [jak zkontrolovat využití bezplatných služeb, které jsou součástí bezplatného účtu Azure](billing-check-free-service-usage.md).
- Zjistěte, [jak se vyhnout účtování poplatků za bezplatný účet Azure](billing-avoid-charges-free-account.md).
