---
title: Objednání Microsoft Azure Data Boxu | Microsoft Docs
description: Seznamte se s požadavky na nasazení a postupem objednání Azure Data Boxu.
services: databox
author: alkohli
ms.service: databox
ms.subservice: pod
ms.topic: tutorial
ms.date: 10/10/2018
ms.author: alkohli
ms.openlocfilehash: d02557ecd84ea14db297ee07f7055a08304e7fcd
ms.sourcegitcommit: 4047b262cf2a1441a7ae82f8ac7a80ec148c40c4
ms.translationtype: HT
ms.contentlocale: cs-CZ
ms.lasthandoff: 10/11/2018
ms.locfileid: "49091211"
---
# <a name="tutorial-order-azure-data-box"></a>Kurz: Objednání Azure Data Boxu

Azure Data Box Disk je hybridní řešení, které umožňuje rychle, snadno a spolehlivě importovat místní data do Azure. Svá data přenesete do 80TB (využitelná kapacita) úložného zařízení od Microsoftu a pak toto zařízení odešlete zpět. Data se potom nahrají do Azure.

Tento kurz popisuje, jak objednat Azure Data Box. V tomto kurzu získáte informace o těchto tématech:

> [!div class="checklist"]
> * Registrace Data Boxu
> * Objednání Data Boxu
> * Sledování objednávky
> * Zrušení objednávky

## <a name="prerequisites"></a>Požadavky

Před nasazením zařízení dokončete následující požadavky na konfiguraci služby a zařízení Data Box.

### <a name="for-service"></a>Služba

Než začnete, ujistěte se, že:
- Máte účet služby Microsoft Azure Storage a přihlašovací údaje účtu.
- Typ předplatného, které používáte pro službu Data Box, musí být jeden z následujících:
    - Smlouva Microsoft Enterprise (EA). Další informace o [předplatných se smlouvou Enterprise](https://azure.microsoft.com/pricing/enterprise-agreement/).
    - Cloud Solution Provider (CSP). Další informace o [programu Azure CSP](https://docs.microsoft.com/azure/cloud-solution-provider/overview/azure-csp-overview).
    - Consumption – průběžné platby. Další informace o [předplatných Azure s průběžnými platbami](https://azure.microsoft.com/offers/ms-azr-0003p/).

- Pokud chcete vytvořit objednávku Data Boxu, potřebujete mít u předplatného přístup vlastníka nebo přispěvatele.

### <a name="for-device"></a>Zařízení

Než začnete, ujistěte se, že:
- Máte k síti datacentra připojený hostitelský počítač. Data Box zkopíruje data k tohoto počítače. Na vašem hostitelském počítači musí být podporovaný operační systém, jak je popsáno v [systémových požadavcích na Azure Data Box](data-box-system-requirements.md).
- Vaše datacentrum má přístup k vysokorychlostní síti. Důrazně doporučujeme, abyste měli připojení alespoň 10 GbE. Pokud nemáte k dispozici připojení 10 GbE, je možné použít datové propojení 1 GbE, což ale bude mít vliv na rychlosti kopírování.


## <a name="order-data-box"></a>Objednání Data Boxu

Provedením následujících kroků na webu Azure Portal si objednejte zařízení.

1. Pomocí svých přihlašovacích údajů Microsoft Azure se přihlaste na následující adrese URL: [https://portal.azure.com](https://portal.azure.com).
2. Klikněte na **+ Vytvořit prostředek** a vyhledejte *Azure Data Box*. Klikněte na **Azure Data Box**.
    
   [![Vyhledání Azure Data Boxu 1](media/data-box-deploy-ordered/search-azure-data-box1.png)](media/data-box-deploy-ordered/search-azure-data-box1.png#lightbox)

3. Klikněte na možnost **Vytvořit**.

4. Podívejte se, zda je služba Data Box dostupná ve vaší oblasti. Zadejte nebo vyberte následující informace a pak klikněte na **Použít**. 
    |Nastavení  |Hodnota  |
    |---------|---------|
    |Předplatné     | Vyberte pro službu Data Box předplatné se smlouvou Enterprise, CSP nebo s průběžnými platbami. <br> Předplatné je propojeno s vaším fakturačním účtem.       |
    |Typ přenosu     | Vyberte **Importovat do Azure**.        |
    |Zdrojová země     |   Vyberte zemi, ve které jsou data aktuálně umístěna.         |
    |Cílová oblast Azure     |     Vyberte oblast Azure, do které chcete data přenést.        |

5. Vyberte **Data Box**. Maximální kapacita řešení pro jednu objednávku je 80 TB. V případě větších objemů dat můžete vytvořit více objednávek.

      [![Výběr možnosti Data Boxu 1](media/data-box-deploy-ordered/select-data-box-option1.png)](media/data-box-deploy-ordered/select-data-box-option1.png#lightbox)

6. V části **Objednávka** zadejte **Podrobnosti objednávky**. Zadejte nebo vyberte následující informace a klikněte na **Další**.
    
    |Nastavení  |Hodnota  |
    |---------|---------|
    |Název     |  Zadejte popisný název pro sledování objednávky. <br> Název může být tvořen 3 až 24 písmeny, číslicemi a spojovníky. <br> Název musí začínat a končit písmenem nebo číslicí.      |
    |Skupina prostředků     |   Použijte existující skupinu prostředků, nebo vytvořte novou. <br> Skupina prostředků je logický kontejner prostředků, které lze spravovat nebo nasadit společně.         |
    |Cílová oblast Azure     | K účtu úložiště přiřaďte oblast. <br> Další informace najdete v části věnované [dostupnosti v oblastech](data-box-overview.md#region-availability).        |
    |Účty úložiště     | Na základě zadané oblasti Azure vyberte z filtrovaného seznamu existujících účtů úložiště jeden nebo více účtů úložiště. Data Box je možné propojit až s 10 účty úložiště. <br> Můžete si také vytvořit nový účet **Pro obecné účely v1**, **Pro obecné účely v2** nebo **účet úložiště objektů blob**.        |
    
7. V části **Dodací adresa** zadejte jméno a příjmení, název a poštovní adresu společnosti a platné telefonní číslo. Klikněte na **Ověřit adresu**. Služba ověří, zda je dodací adresa pro službu dostupná. Pokud je pro zadanou dodací adresu služba k dispozici, obdržíte o tom oznámení. Klikněte na **Další**.

8. Na kartě **Podrobnosti o oznámení** zadejte e-mailové adresy. Na tyto e-mailové adresy vám služba bude posílat e-mailová oznámení o všech aktualizacích stavu objednávky.

    Doporučujeme použít skupinový e-mail, abyste oznámení mohli dostávat i tehdy, když odejde správce skupiny.

9. Na kartě **Souhrn** zkontrolujte informace týkající se objednávky, kontaktu, oznámení a podmínkách ochrany osobních údajů. Zaškrtněte políčko, že souhlasíte s podmínkami ochrany osobních údajů.

10. Klikněte na **Objednat**. Vytvoření objednávky trvá několik minut. 


## <a name="track-the-order"></a>Sledování objednávky

Po odeslání objednávky můžete její stav sledovat na webu Azure Portal. Přejděte na objednávku a potom do části **Přehled**, kde se můžete podívat na stav. Na portálu se objednávka zobrazuje ve stavu **Objednáno**.

Pokud zařízení není k dispozici, dostanete oznámení. Pokud je zařízení k dispozici, Microsoft určí zařízení k odeslání a připraví zásilku. Při přípravě zařízení dojde k těmto akcím:

- Pro každý účet úložiště přidružený k zařízení se vytvoří sdílené složky SMB. 
- Pro každou sdílenou složku se vygenerují přihlašovací údaje pro přístup, například uživatelské jméno a heslo.
- Také se vygeneruje heslo zařízení, které pomáhá odemknout zařízení. 
- Data Box se uzamkne, aby se zabránilo jakémukoli neoprávněnému přístupu k zařízení.

Jakmile bude zařízení připravené, stav objednávky na portálu se změní na **Zpracováno**.

![Zpracovaná objednávka Data Boxu](media/data-box-overview/data-box-order-status-processed.png)

Microsoft potom připraví a odešle vaše zařízení přes místní přepravní službu. Po odeslání zařízení obdržíte číslo pro sledování zásilky. Stav objednávky na portálu se změní na **Odesláno**.

![Odeslaná objednávka Data Boxu](media/data-box-overview/data-box-order-status-dispatched.png)

## <a name="cancel-the-order"></a>Zrušení objednávky

Pokud chcete tuto objednávku zrušit, přejděte na webu Azure Portal do části **Přehled** a na panelu příkazů klikněte na **Zrušit**.

Objednávku můžete po odeslání kdykoli zrušit, dokud se stav objednávky nezmění na Zpracováno.
 
Pokud chcete odstranit zrušenou objednávku, přejděte do části **Přehled** a na panelu příkazů klikněte na **Odstranit**.

## <a name="next-steps"></a>Další kroky

V tomto kurzu jste se dozvěděli o tématech spojených se službou Azure Data Box Disk, jako jsou:

> [!div class="checklist"]
> * Požadavky na nasazení Data Boxu
> * Objednání Data Boxu
> * Sledování objednávky
> * Zrušení objednávky

V dalším kurzu se dozvíte, jak Data Box nastavit.

> [!div class="nextstepaction"]
> [Nastavení Azure Data Boxu](./data-box-deploy-set-up.md)


